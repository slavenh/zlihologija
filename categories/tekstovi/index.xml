<?xml version="1.0" encoding="utf-8" standalone="yes"?><rss version="2.0" xmlns:atom="http://www.w3.org/2005/Atom"><channel><title>Tekstovi on Zlihologija</title><link>https://www.zlihologija.com/categories/tekstovi/</link><description>Recent content in Tekstovi on Zlihologija</description><generator>Hugo -- gohugo.io</generator><language>hr-hr</language><lastBuildDate>Sun, 06 Mar 2022 00:00:00 +0000</lastBuildDate><atom:link href="https://www.zlihologija.com/categories/tekstovi/index.xml" rel="self" type="application/rss+xml"/><item><title>Posljednji Kristov trip - kako je nastala pinca?</title><link>https://www.zlihologija.com/p/posljednji-kristov-trip-pinca/</link><pubDate>Sun, 06 Mar 2022 00:00:00 +0000</pubDate><guid>https://www.zlihologija.com/p/posljednji-kristov-trip-pinca/</guid><description>&lt;img src="https://www.zlihologija.com/p/posljednji-kristov-trip-pinca/jesus-space.jpg" alt="Featured image of post Posljednji Kristov trip - kako je nastala pinca?" />&lt;p>Obilježavanje Uskrsa ne može proći bez pince, slatkog kruha prepunog začina i aroma. Nitko ne zna kako je nastala niti kakve veze ima s Uskrsom, ali možemo zamisliti ovaj scenarij&amp;hellip;&lt;/p>
&lt;p>Nakon mučenja na križu, beživotno Isusovo tijelo odnijeli su u pećinu. Ali on nije bio mrtav namrtvo, već samo na rubu smrti. Premlaćen, izbušen, dehidriran i nesvjestan okoline. Kao kad negativci ostave Jamesa Bonda da ga požderu morski psi, ali ne čekaju da budu sigurni već odu i kažu: &amp;ldquo;Počivao nam Bond u miru&amp;rdquo;.&lt;/p>
&lt;p>Kažu da se u takvim trenucima, kada čovjek lebdi na rubu života i smrti, u mozgu luči golema količina DMT-a, psihodelične supstance od koje se može doživjeti iskustvo kliničke smrti. To se dogodilo i Isusu. Duša mu se oslobodila tjelesnih okova i krenula prema nebu, na posljednji Kristov trip.&lt;/p>
&lt;p>Ostavljajući prebijeno tijelo daleko ispod sebe, esencija Krista uspinjala se kroz troposferu, stratosferu i ostale sfere te došla u svemir. U obliku amorfne svjetlosti kretala se kroz Sunčev sustav. Primijetila je da se Zemlja okreće oko Sunca, ali prije nastanka Crkve to nije bila hereza, i putovala kroz prostranstva nezamisliva do izuma svemirskog teleskopa.&lt;/p>
&lt;p>Postala je svjesna i drugih svjetlosnih bića koja su se kretala prema udaljenoj točki i pošla za njima. Kako su se približavali odredištu, bilo ih je sve više. Odjednom su ugledali masivno stablo sačinjeno od čiste svjetlosti. Svako svjetlosno biće doplutalo do stabla i zauzelo položaj na njemu.&lt;/p>
&lt;p>Gledajući ih kako se kreću, osjećala je da sva imaju mjesto koje im je suđeno: neka uz korijenje, druga na granama, a treća na samom vrhuncu krošnje. Svjesnost Krista osjetila je da i nju samu sila vodi prema stablu. &amp;ldquo;Gdje je moje mjesto?&amp;rdquo;, pitala se.&lt;/p>
&lt;p>Silna energija ljubavi preplavila je dušu nekadašnjeg Princa mira i počela je voditi prema vrhu krošnje. Svaki dio stabla govorio joj je dio priče o svemiru u kojem živimo. Nastanak prvih galaksija, formiranje Sunčevog sustava, praiskonska iskra života na Zemlji, razvoj živih bića do nastanka ljudi, cjelokupnost ljudske povijesti&amp;hellip;&lt;/p>
&lt;p>Ekstaza spoznaje, intenziteta koji bi običnom čovjeku spalio mozak, preplavila je esenciju Krista. Kako se približavala vrhu, vizije su iz prošlosti prešle u budućnost: pad Rimskog carstva, vjerske ratove, pandemije, globalno zagrijavanje, pojavu influencera&amp;hellip; bijele zečeve koji skakuću oko šarenih jaja?!&lt;/p>
&lt;p>Vizija je iznenada nestala. Isus je ponovno bio u pećini, a duhovnu ekstazu zamijenili su bol, hladnoća i umor. Od najvećeg tripa ikad doživljenog ostala mu je samo jeziva, suha glavobolja.&lt;/p>
&lt;p>Netko je zapalio baklju. &amp;ldquo;Isuse, pa ti si živ!&amp;rdquo;, kliknuo je nepoznati glas. &amp;ldquo;Pojedi nešto&amp;rdquo;, nadovezao se nasmiješeni muškarac pružajući mu komad okruglog kruha.&lt;/p>
&lt;p>Isus je pogledao tamnosmeđu štrucu. Glatke i sjajne površine, širila je snažan miris ruže, a na površini nazirale su se pečene grožđice. Tada je vidio da je u štrucu urezan oblik križa.&lt;/p>
&lt;p>&amp;ldquo;Što je ovo?&amp;rdquo;, pitao je upirući drhtavi prst u kruh.&lt;/p>
&lt;p>Pekar se ponosno isprsio i nasmiješio, poput lošeg učenika koji jednom zna točan odgovor: &amp;ldquo;Učitelju, ovo je u spomen tvojih muka na križu, da se ne zaboravi žrtva koju si dao za spas čovječanstva.&amp;rdquo;&lt;/p>
&lt;p>Isus je duboko uzdahnuo. &amp;ldquo;Može li me netko vratiti na križ?&amp;rdquo;&lt;/p>
&lt;h2 id="sastojci">Sastojci
&lt;/h2>&lt;ul>
&lt;li>500 g glatkog brašna&lt;/li>
&lt;li>25 g kvasca (2.5 jušne žlice)&lt;/li>
&lt;li>100 ml mlakog mlijeka&lt;/li>
&lt;li>4 žutanjka&lt;/li>
&lt;li>100 g meda&lt;/li>
&lt;li>50 g šećera&lt;/li>
&lt;li>aroma vanilije&lt;/li>
&lt;li>aroma ruže, ružin liker ili aroma za sirnicu – poštena količina, kao i vanilije jer ovo nije suptilan kolač&lt;/li>
&lt;li>7 g soli (čajna žlica)&lt;/li>
&lt;li>korica limuna (ili paketić od 5 g kupovne)&lt;/li>
&lt;li>korica naranče&lt;/li>
&lt;li>sok pola naranče&lt;/li>
&lt;li>70 g kandiranog voća ili grožđica (oko 2 šake)&lt;/li>
&lt;li>60 ml ruma ili maraschina&lt;/li>
&lt;li>130 g masnoće – samo maslac ili pola od toga svinjske masti, ako ti nije problem jesti emotivna, inteligentna bića&lt;/li>
&lt;/ul>
&lt;h2 id="postupak">Postupak
&lt;/h2>&lt;p>Dva sata prije rada: Stavi kandirano voće u šalicu i prelij alkoholom po izboru. Ako imaš digitalnu vagu, može se staviti točno alkohola po receptu, a u suprotnom natoči toliko da jedva pokrije voće. Sve se pokrije tanjurićem da alkohol ne hlapi. Istovremeno se izvuku jaja i masnoća kako bi bili na sobnoj temperaturi.&lt;/p>
&lt;ol>
&lt;li>Zagrij mlijeko da bude toplo, ali ne vruće.&lt;/li>
&lt;li>U veliku posudu stavi brašno i šećer.&lt;/li>
&lt;li>Od te količine izdvoji dvije žlice brašna i pola žlice šećera.&lt;/li>
&lt;li>To i kvasac dodaj u toplo mlijeko, u većoj šalici ili posudici jer će brzo rasti. Dobro promiješaj da se sve sjedini.&lt;/li>
&lt;li>Dok kvasac raste, u posudu s brašnom dodaj sve preostale sastojke. Kvasac dodaj kad naraste.&lt;/li>
&lt;li>Zamijesi glatko tijesto. Dosadno je i potrajat će i do 20 minuta pa to radi dok gledaš nešto što plijeni pažnju kao što je direktan prijenos sjednica Sabora. Gotovo je kad je tijesto kompaktno i ne puca čim ga povučeš.&lt;/li>
&lt;li>Tijesto oblikuj u loptu, a zatim ga pokrij i ostavi na toplom mjestu 60 minuta.&lt;/li>
&lt;li>Premijesi ga minut i ostavi da se diže 6-8 sati ili preko noći. Tijesto za pincu je puno masnoće pa kvascu treba više vremena da obavi posao.&lt;/li>
&lt;li>Uključi pećnicu na 180 C.&lt;/li>
&lt;li>Dignuto tijesto razdijeli na 2 dijela i svaki dio oblikuj u okrugle lopte.&lt;/li>
&lt;li>Oblikovane pince stavi na pek-papir i pleh i ostavi da odmore pola sata.&lt;/li>
&lt;li>Zareži ih nožem po vrhu u obliku križa, da se ne zaboravi Isusova žrtva za spas čovječanstva.&lt;/li>
&lt;li>Stavi pleh na nižu policu pećnice. Dno pećnice polij sa 2 dl vode – para sprečava prebrzo formiranje kore i tako se pinca bolje digne.&lt;/li>
&lt;li>Nakon 45 minuta izvuci pleh i premaži dijelove oko križa umućenim jajetom. Vrati ih u pećnicu 5-10 min dok dobiju boju.&lt;/li>
&lt;li>Ostavi ih da se ohlade na rešetki jer inače postanu gnjecave na dnu.&lt;/li>
&lt;/ol></description></item></channel></rss>